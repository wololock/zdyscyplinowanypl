<!DOCTYPE html><html><head><meta name="generator" content="Hexo 3.8.0"><meta charset="utf-8"><meta name="X-UA-Compatible" content="IE=edge"><meta name="viewport" content="width=device-width, initial-scale=1"><meta name="robots" content="index, follow"><title>Kiedy używać techniki Pomodoro? • zdyscyplinowany.pl</title><meta name="description" content="Kiedy używać techniki Pomodoro? - Szymon Stępniak"><link rel="icon" href="/favicon.svg"><link rel="stylesheet" href="https://unpkg.com/nanoreset@3.0.1/nanoreset.min.css"><link rel="stylesheet" href="/css/theme.css"><link rel="search" type="application/opensearchdescription+xml" href="/atom.xml" title="zdyscyplinowany.pl"></head><body><div class="wrap" id="barba-wrapper"><header><h1 class="branding"><a href="/" title="zdyscyplinowany.pl">zdyscyplinowany.pl</a></h1><ul class="nav nav-list"><li class="nav-list-item"><a class="nav-list-link no-barba" href="/" target="_self">HOME</a></li><li class="nav-list-item"><a class="nav-list-link no-barba" href="/atom.xml" target="_self">RSS</a></li></ul></header><div class="barba-container"><main class="container"><div class="post"><article class="post-block"><h1 class="post-title">Kiedy używać techniki Pomodoro?</h1><div class="post-info"><a></a>2014-12-21</div><div class="post-content"><p>Kilka tygodni temu pisałem na blogu o technice Pomodoro - jednej z najprostszych i najskuteczniejszych technik ułatwiających efektywną pracę i skupienie na wybranym zadaniu. Dziś chciałbym powrócić do tego tematu - z lektury wcześniejszego artykułu wiemy już “<strong>co</strong>“ i “<strong>jak</strong>“, dziś skoncentrujemy się na tym “<strong>kiedy</strong>“ zastosowanie Pomodoro przyniesie nam najwięcej korzyści.</p>
<h3 id="Dobre-praktyki-dobre-nawyki"><a href="#Dobre-praktyki-dobre-nawyki" class="headerlink" title="Dobre praktyki = dobre nawyki"></a>Dobre praktyki = dobre nawyki</h3><p>Chyba zgodzisz się ze mną, że powyższe równanie jest prawdziwe? Regularne ćwiczenie dobrych praktyk sprawia, że wchodzą nam one w nawyk i w pewnym momencie nie potrzebujemy tego całego ceremoniału związanego z ich stosowaniem. W niektórych przypadkach mogłoby się również wydawać, że możemy z części z nich w ogóle zrezygnować, mając świadomość, że właściwy nawyk jest już “wyrobiony”. Tak właśnie często bywa z <a href="http://zdyscyplinowany.pl/technika-pomodoro-poprawa-produktywnosci-25-minut/" title="Technika Pomodoro, czyli poprawa produktywności w 25 minut">Pomodoro</a> - efektem ubocznym stosowania tej techniki jest wyrobienie sobie nawyku <strong>skupiania</strong> się na jednej rzeczy i skutecznego <strong>zwalczania</strong> rozpraszania uwagi. Warto zadać sobie jednak pytanie: czy świadomość istnienia dobrego nawyku to właściwy powód, żeby z dobrych praktyk rezygnować?</p>
<h3 id="Kiedy-uzywac-Pomodoro"><a href="#Kiedy-uzywac-Pomodoro" class="headerlink" title="Kiedy używać Pomodoro?"></a>Kiedy używać Pomodoro?</h3><p>Zanim odpowiemy sobie na postawione wcześniej pytanie, zastanówmy się, kiedy stosowanie Pomodoro przyniesie nam najwięcej korzyści?</p>
<h2 id="1-Brakuje-nam-motywacji-do-dzialania"><a href="#1-Brakuje-nam-motywacji-do-dzialania" class="headerlink" title="1. Brakuje nam motywacji do działania"></a>1. Brakuje nam motywacji do działania</h2><p>Jest to najczęstszy powód, dla którego sięgamy po technikę Pomodoro. Motywacja jest bardzo prosta - nastawiamy się, że przez najbliższe 25 minut skupimy się wyłącznie na “robieniu” tej niechcianej rzeczy, efekt jest istotny, ale traktowany bardziej jako coś drugorzędnego (liczy się w tym momencie to, że bierzemy się do roboty) oraz mamy świadomość tego, że po 25 minutach możemy spokojnie przez 5 minut zająć swoją uwagę czymś mało produktywnym, bez wypominania sobie tego faktu (o ile po tych 5 minutach znów zabierzemy się do działania). Świadomość upływającego czasu podczas trwania jednego cyklu “pomidora” sprawia, że znikają wszelkie pokusy, żeby wejść na fejsa i sprawdzić czy przypadkiem ktoś ze znajomych nie “wrzucił” czegoś ciekawego lub też zajrzeć na pocztę, bo a nuż ktoś mógł wysłać nam arcyważnego maila. Mogę to zrobić, ale kontrakt jest bardzo prosty - tego typu rzeczy możliwe są tylko po upływie 25 minut niczym niezakłóconej i efektywnej pracy. Ten przypadek jest dość oczywisty dla wszystkich, którzy co najmniej raz sięgnęli po Pomodoro. Jest jeszcze drugi, w którym ta technika może okazać się kołem ratunkowym, o ile tylko odpowiednio wcześnie zreflektujemy się, że już czas na jej zastosowanie.</p>
<h2 id="2-Tracimy-poczucie-uplywajacego-czasu"><a href="#2-Tracimy-poczucie-uplywajacego-czasu" class="headerlink" title="2. Tracimy poczucie upływającego czasu"></a>2. Tracimy poczucie upływającego czasu</h2><p>Wielu z nas doświadczyło pracy w tzw. stanie przepływu (<em>flow</em>). Czujemy duży przypływ energii, nie potrzebujemy żadnych zewnętrznych źródeł motywacji do tego, by zabrać się do pracy. W dużym stopniu działamy na autopilocie, odczuwamy zadowolenie z wykonanej pracy, co tylko dodatkowo nas motywuje do działania. Jeśli nawet coś zakłóci naszą uwagę (np. telefon), szybko potrafimy wrócić do poprzedniego stanu pełnego skupienia. Problem zaczyna się w momencie, gdy natrafimy blokadę trudną lub niemożliwą do pokonania. Może to być np. zadanie, które okazuje się trudniejsze niż nam się to wcześniej wydawało. Może to być niespodziewany problem z oprogramowaniem, które wykorzystujemy podczas naszej pracy, a którego nie byliśmy w stanie przewidzieć (programiści wiedzą coś na ten temat). Efekt jest taki, że próbujemy jednego rozwiązania za drugim, a mimo to ciągle jesteśmy w lesie. Jest to idealny moment, w którym powinniśmy sięgnąć po Pomodoro. Dalsze próby bez kontroli upływającego czasu spowodują tylko, że stracimy potencjał, jaki niesie ze sobą praca w stanie <em>flow</em>. Co zatem powinniśmy zrobić? Przede wszystkim warto “nazwać” problem odnotowując go w podręcznym notesie lub innym miejscu, które wykorzystujemy do gromadzenia notatek podczas codziennej pracy. Następnie ustalamy sobie limit “pomidorów”, jakie planujemy przeznaczyć na rozwiązanie problemu (nie możemy walczyć z nim w nieskończoność). Dla każdego z nich tworzymy zadanie, którego  definicja powinna odzwierciedlać próby, które podejmiemy (np. reinstalacja oprogramowania i aktualizacja sterowników/biblioteki itd.). Włączamy minutnik i przez najbliższe 25 minut zajmujemy się realizacją pojedynczego zadania. Przerwę 5-minutową wykorzystujemy na krótką retrospekcję - czy jesteśmy bliżej rozwiązania problemu? Czy coś byśmy zmienili na naszej liście kolejnych prób do podjęcia? A może już udało nam się go rozwiązać? Takie podejście nie zagwarantuje nam rozwiązania problemu, ale jednego możemy być pewni - przy określonym z góry limicie “pomidorów” nie odpłyniemy i nie stracimy więcej czasu niż na wstępie sobie założymy. W najgorszym przypadku może okazać się, że nie przeskoczymy tego problemu, ale warto wiedzieć to zanim nie będzie za późno na wdrożenie planu B.</p>
<h3 id="Podsumowanie"><a href="#Podsumowanie" class="headerlink" title="Podsumowanie"></a>Podsumowanie</h3><p>Mam nadzieję, że dzisiejszy wpis przekonał Cię, że warto z techniki Pomodoro korzystać oraz pokazał, że w niektórych przypadkach może okazać się ona ratunkiem dla uciekającego między palcami czasu. Nie warto rezygnować z ćwiczenia dobrych praktyk, a takim właśnie ćwiczeniem z pewnością jest stosowanie Pomodoro. A może znasz jeszcze jakiś przypadek, o którym warto wspomnieć? Podziel się nim (oraz Twoją opinią) w komentarzach. <em>Photo credits (CC BY 2.0): <a href="http://www.flickr.com/photos/callion/5525638094" target="_blank" rel="noopener">LINK</a></em></p>
</div></article></div></main><footer><div class="paginator"><a class="prev" href="/samodyscyplina-jest-zlem/">prev</a><a class="next" href="/jak-zdalnie-pracowac-zeby-nie-zwariowac/">next</a></div><div class="copyright"><p>&copy; 2014 - 2019 <a href="https://zdyscyplinowany.pl">zdyscyplinowany.pl</a><br>Powered by <a href="https://hexo.io/" rel="noreferrer" target="_blank">Hexo</a></p></div></footer></div></div><script src="https://cdnjs.cloudflare.com/ajax/libs/barba.js/1.0.0/barba.min.js"></script><script>document.addEventListener('DOMContentLoaded', function() {
    Barba.Pjax.start()
})</script></body></html>