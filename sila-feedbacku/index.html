<!DOCTYPE html><html><head><meta name="generator" content="Hexo 3.8.0"><meta charset="utf-8"><meta name="X-UA-Compatible" content="IE=edge"><meta name="viewport" content="width=device-width, initial-scale=1"><meta name="robots" content="index, follow"><title>Siła feedbacku • zdyscyplinowany.pl</title><meta name="description" content="Siła feedbacku - Szymon Stępniak"><link rel="icon" href="/favicon.svg"><link rel="stylesheet" href="https://unpkg.com/nanoreset@3.0.1/nanoreset.min.css"><link rel="stylesheet" href="/css/theme.css"><link rel="search" type="application/opensearchdescription+xml" href="/atom.xml" title="zdyscyplinowany.pl"></head><body><div class="wrap" id="barba-wrapper"><header><h1 class="branding"><a href="/" title="zdyscyplinowany.pl">zdyscyplinowany.pl</a></h1><ul class="nav nav-list"><li class="nav-list-item"><a class="nav-list-link no-barba" href="/" target="_self">HOME</a></li><li class="nav-list-item"><a class="nav-list-link no-barba" href="/atom.xml" target="_self">RSS</a></li></ul></header><div class="barba-container"><main class="container"><div class="post"><article class="post-block"><h1 class="post-title">Siła feedbacku</h1><div class="post-info"><a></a>2016-01-10</div><div class="post-content"><p>Kiedy ostatnio ktoś powiedział Ci, że zrobiłeś/zrobiłaś coś dobrze? Kiedy ostatnio ktoś powiedział Ci, że jest z Ciebie dumny? A kiedy to Ty ostatnio powiedziałeś/powiedziałaś to samo innej osobie? Czy informacja zwrotna (<em>ang. feedback</em>) wywiera wpływ na nasze życie? Zachęcam do refleksji oraz dalszej lektury. Nietrudno zauważyć, że na blogu przez długi czas nie pojawiały się żadne nowe wpisy. Złożyło się na to kilka rzeczy, przede wszystkim olbrzymia ilość pracy oraz późniejsze związane z nią przemęczenie. W efekcie ostatnie 3 miesiące minionego roku postanowiłem przeznaczyć na odrobinę lenistwa oraz poświęcenie większości czasu sprawom osobistym i rozrywce (często bezproduktywnej, nie ma sensu tego ukrywać). Ale jaki to ma związek ze wspomnianą w tytule siłą feedbacku? Pod koniec moich “leniwych 3 miesięcy”, czyli gdzieś w połowie grudnia dostałem SMSa od mojego przyjaciela z Wrocławia. Pretekstem do napisania tego SMSa było opublikowane w tym czasie video z konferencji <a href="http://15.jdd.org.pl/" target="_blank" rel="noopener">JDD</a>, a konkretnie <a href="https://www.youtube.com/watch?v=6rcN0qBRpV8" target="_blank" rel="noopener">krótki wywiad</a>, którego udzieliłem jako jej członek Rady Programowej. Z Łukaszem znamy się już dobre 7, albo 8 lat. Od samego początku naszej znajomości jest dla mnie kimś w rodzaju mentora, choćby z tego prostego faktu, że w branży IT jest 10 lat dłużej i zawsze udzielał mi skutecznych rad. Jak mało kto zna dość dobrze drogę, jaką przebyłem od raczkującego webmastera do programisty-przedsiębiorcy, którym jestem dzisiaj. Tyle tytułem wyjaśnienia, wróćmy teraz do SMSa. Łukasz w kilku bardzo osobistych zdaniach napisał mi, że duma go rozpiera na widok efektów moich działań, które pojawiają się tu i ówdzie w przestrzeni internetowej. Było mi nie tylko niezmiernie miło, ale dało mi to również trochę do myślenia.</p>
<h3 id="Feedback-jako-drogowskaz"><a href="#Feedback-jako-drogowskaz" class="headerlink" title="Feedback jako drogowskaz"></a>Feedback jako drogowskaz</h3><p>Bardzo dobrze, że ten SMS przyszedł akurat w momencie, gdy ostro sobie leniuchowałem. Dlaczego? Dlatego, że ułatwiło mi to odróżnianie rzeczy ważnych od totalnie nieistotnych. Podam prosty przykład. W tamtym czasie lubiłem pograć dość intensywnie w Counter-Strike’a - grę, która potrafi odciągnąć uwagę od innych spraw na wiele godzin. Jako rozrywka, Counter-Strike spisuje się rewelacyjnie. Bezproduktywna rozrywka. Bo jakie pozytywne efekty może nam przynieść wiele godzin grania? Podziw u dwunastoletnich uczestników gry? Trochę to słabe, prawda? Nie zrozum mnie źle - nie mówię, że taka czy inna bezproduktywna rozrywka jest zła. Bo generalnie nie jest i każdy z nas potrzebuje czasem się odmóżdżyć, w ten czy inny sposób. Problem zaczyna się wtedy, gdy tej bezproduktywnej rozrywce zaczynamy poświęcać odrobinę za dużo czasu, a tak właśnie było w moim przypadku. W takich okolicznościach pozytywny feedback może zdziałać cuda i sprowadzić cię na właściwe drogę.</p>
<h3 id="Po-pierwsze-dzialanie"><a href="#Po-pierwsze-dzialanie" class="headerlink" title="Po pierwsze: działanie"></a>Po pierwsze: działanie</h3><p>Powyższa historia skłoniła mnie do następujących przemyśleń:</p>
<ol>
<li>Warto <strong>kontrolować</strong> to, jakim aktywnościom poświęcamy ile czasu</li>
<li>Warto mieć <strong>świadomość</strong>, czy dana aktywność jest produktywna czy też nie</li>
<li><strong>Warto spędzać większość czasu produktywnie</strong></li>
<li>Warto wsłuchać się w opinie innych, traktować <strong>feedback jak drogowskazy</strong>, które wskazują nam właściwą drogę</li>
<li><p>Warto zapamiętać sobie słowa Alberna Einsteina:</p>
<blockquote>
<p>Osobowość kształtuje się nie przez piękne słowa lecz pracą i własnym wysiłkiem.</p>
</blockquote>
</li>
<li><p>A przede wszystkim trzeba robić to, co <strong>sprawia nam przyjemność</strong> i jest pożyteczne nie tylko dla nas samych…</p>
</li>
<li>… a wtedy osoby, na opinii których najbardziej nam zależy z pewnością to <strong>docenią</strong></li>
</ol>
<h3 id="Po-drugie-uznanie"><a href="#Po-drugie-uznanie" class="headerlink" title="Po drugie: uznanie"></a>Po drugie: uznanie</h3><p>Czy zastanawiałeś się nad tym, kiedy ostatni raz doceniłeś czyjeś starania i wysiłki? Kiedy po raz ostatni powiedziałeś komuś, że zrobił coś godnego podziwu? Może ktoś z Twoich bliskich ostatnio wykazał się nie lada charakterem i hartem ducha? Czy wyraziłeś wówczas swoje uznanie? Nie czekaj. Być może ktoś, tak ja wtedy w grudniu na to czeka. PS: A jakie jest Twoje zdanie? Czy podobna historia zapadła Ci w pamięć? Porozmawiajmy o tym w komentarzach :) PS2: Łukasz, mam nadzieję, że czytasz te słowa. Raz jeszcze dziękuję. Za feedback i wiele cennych rad, które pomogły mi w niejednej sytuacji. <em>Photo credits: <a href="https://www.pexels.com/photo/cuddly-toy-toy-happy-smiling-12211/" target="_blank" rel="noopener">https://www.pexels.com/photo/cuddly-toy-toy-happy-smiling-12211/</a></em></p>
</div></article></div></main><footer><div class="paginator"><a class="prev" href="/postanowienia-noworoczne-nie-dzialaja/">prev</a><a class="next" href="/4-godzinny-tydzien-pracy-recenzja-ksiazki/">next</a></div><div class="copyright"><p>&copy; 2014 - 2019 <a href="https://zdyscyplinowany.pl">zdyscyplinowany.pl</a><br>Powered by <a href="https://hexo.io/" rel="noreferrer" target="_blank">Hexo</a></p></div></footer></div></div><script src="https://cdnjs.cloudflare.com/ajax/libs/barba.js/1.0.0/barba.min.js"></script><script>document.addEventListener('DOMContentLoaded', function() {
    Barba.Pjax.start()
})</script></body></html>