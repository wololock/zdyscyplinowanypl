---
title: Dołącz do klubu młodych przedsiębiorców IT
tags:
  - biznes
  - IT
  - klub
  - programowanie
  - przedsiębiorca
url: 207.html
id: 207
categories:
  - Przedsiębiorczość
date: 2014-10-27 13:08:21
---

Dziś chciałem opowiedzieć Ci w kilku słowach o nowej inicjatywie, która ma szansę "zrefaktorować" wielu programistów uczestniczących w życiu polskiej sceny technologicznej. Inicjatywa ta nie odkrywa koła na nowo, stara się natomiast przedstawić problem i zaproponować rozwiązania dopasowane do potrzeb tej konkretnej grupy zawodowej. Dołącz do klubu młodych przedsiębiorców IT!

### Klub młodych przedsiębiorców IT

W miniony czwartek (23.10.2014r.) o godz. 10:30 zainaugurowaliśmy pierwsze spotkanie wirtualnego "klubu" w składzie: [Jacek Laskowski](https://twitter.com/jaceklaskowski), [Marcin Kubala](https://twitter.com/marcin_kubala), [Sebastian Konkol](https://twitter.com/neuvio) oraz [Szymon Stępniak](https://twitter.com/wololock). Klub to może za dużo powiedziane. Wspomniana inicjatywa ma na celu stworzenie pretekstu i okazji do tego, aby w gronie ludzi związanych zawodowo z programowaniem porozmawiać o szeroko pojętej przedsiębiorczości. Pomysł wziął się również stąd, że trudno dzisiaj szukać takiego know-how skrojonego idealnie do potrzeb programistów. A potrzeba taka istnieje, o czym świadczą opinie i komentarze, napływające z różnych stron. Zachęcam do przeczytania relacji opublikowanej przez Jacka [na swoim blogu](http://jlaskowski.blogspot.com/2014/10/klub-modych-przedsiebiorcow-it.html). Kolejne spotkanie już w najbliższy [czwartek (30.10.2014r.) o godz. 10:15](https://plus.google.com/events/cso557h6q25sdnddk4t2ngrasd8), video będzie do obejrzenia na żywo na YT, ale można również wziąć udział w dyskusji na Hangout'cie, serdecznie zapraszamy! Inicjatywa jest bardzo młoda, w dużym stopniu nie posiada jeszcze ostatecznej formy. Liczymy na udział społeczności w kształtowaniu i rozwijaniu tego "klubu". Wierzę, że uda się stworzyć bazę wiedzy dla przyszłych i obecnych małych przedsiębiorców IT. Miejsce, które będzie bezpieczną przystanią dla wielu osób, które chciałyby sprawdzić się w roli przedsiębiorcy, ale boją się zrobić ten pierwszy krok. Potraktuj to jako swego rodzaju kółka dokręcone do rowerku, na którym masz zamiar nauczyć się jeździć. Niech pozwoli Ci utrzymać bezpiecznie równowagę. Ta przygoda dopiero się zaczyna. Dołączysz do nas?  

(photo credits: [https://www.flickr.com/photos/pc_plod/14009783848](https://www.flickr.com/photos/pc_plod/14009783848))