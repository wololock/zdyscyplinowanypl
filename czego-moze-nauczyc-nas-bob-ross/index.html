<!DOCTYPE html><html><head><meta name="generator" content="Hexo 3.8.0"><meta charset="utf-8"><meta name="X-UA-Compatible" content="IE=edge"><meta name="viewport" content="width=device-width, initial-scale=1"><meta name="robots" content="index, follow"><title>Czego może nauczyć nas Bob Ross? • zdyscyplinowany.pl</title><meta name="description" content="Czego może nauczyć nas Bob Ross? - Szymon Stępniak"><link rel="icon" href="/favicon.svg"><link rel="stylesheet" href="https://unpkg.com/nanoreset@3.0.1/nanoreset.min.css"><link rel="stylesheet" href="/css/theme.css"><link rel="search" type="application/opensearchdescription+xml" href="/atom.xml" title="zdyscyplinowany.pl"></head><body><div class="wrap" id="barba-wrapper"><header><h1 class="branding"><a href="/" title="zdyscyplinowany.pl">zdyscyplinowany.pl</a></h1><ul class="nav nav-list"><li class="nav-list-item"><a class="nav-list-link no-barba" href="/" target="_self">HOME</a></li><li class="nav-list-item"><a class="nav-list-link no-barba" href="/atom.xml" target="_self">RSS</a></li></ul></header><div class="barba-container"><main class="container"><div class="post"><article class="post-block"><h1 class="post-title">Czego może nauczyć nas Bob Ross?</h1><div class="post-info"><a></a>2016-01-20</div><div class="post-content"><p>Gdyby ktoś powiedział dwudziestoletniemu Bobowi Ross’owi, że w wieku 40-tu lat będzie jednym z najbardziej inspirujących dla zwykłych ludzi malarzy, pewnie uśmiechnąłby się i powiedział tym swoim ciepłym głosem: “Thank you, God bless”. Prawdopodobnie nie przychodziło mu wówczas do głowy, że sprawą swojego programu <em>The Joy of Painting</em> zmieni życie wielu ludzi, robiąc jednocześnie to, co sprawia mu najwięcej przyjemności.</p>
<h3 id="The-Joy-of-Painting"><a href="#The-Joy-of-Painting" class="headerlink" title="The Joy of Painting"></a>The Joy of Painting</h3><p>Bob Ross urodził się w 1942 roku na Florydzie. Zanim osiągnął światowy sukces jako popularyzator techniki malarskiej “wet-on-wet” (zwanej również Alla Prima) oraz gospodarz telewizyjnego programu <em>The Joy of Painting</em>, Bob przez blisko 20 lat służył w Siłach Powietrznych Stanów Zjednoczonych, stacjonując w bazie lotniczej na Alasce i uzyskując stopień starszego sierżanta. Już wtedy interesował się malowaniem pejzaży - hobby to traktował również jako sposób na zarobienie dodatkowych pieniędzy, sprzedając swoje prace turystom odwiedzającym Alaskę. Początki były dość skromne i nic nie zapowiadało jakiejś większej zmiany. Przełom nastąpił w momencie, w którym Bob zobaczył po raz pierwszy program telewizyjny Williama Alexandra <em>The Magic of Oil Painting</em>  i poznał technikę, którą William starał się popularyzować na szerszą skalę - “wet-on-wet”. Bob wkrótce podjął naukę pod okiem swojego “mistrza” i w niedługim czasie sam został instruktorem tejże techniki. Po odejściu z Sił Powietrznych poświęcił się całkowicie malarstwu. Początkowo malował i udzielał lekcji malowania przyjaciołom i znajomym, aby już na początku lat 80-tych otrzymać propozycję od stacji telewizyjnej PBS poprowadzenia swojego własnego programu. Tak właśnie powstał <em>The Joy of Painting</em>.</p>
<h3 id="Na-zmiane-nigdy-nie-jest-za-pozno"><a href="#Na-zmiane-nigdy-nie-jest-za-pozno" class="headerlink" title="Na zmianę nigdy nie jest za późno"></a>Na zmianę nigdy nie jest za późno</h3><p>Dlaczego dzisiejszy wpis poświęciłem właśnie temu bohaterowi? Zafascynowało mnie jego godne najlepszego rzemieślnika podejście do pracy. Brak zbędnego pośpiechu, dbałość o szczegóły, pokora oraz niesamowita otwartość i chęć dzielenia się tajnikami własnego warsztatu z innymi. I mówimy tu o człowieku, który żył w czasach, w których nie było YouTube’a, Facebooka i innych mediów charakteryzujących dzisiejsze życie w stylu “instant”. Jeśli obejrzałeś powyższy (lub jakikolwiek inny) odcinek <em>The Joy of Painting</em>, zauważyłeś pewnie, ile przyjemności sprawia Bobowi malowanie kolejnych pejzaży. Ile radości daje mu tworzenie świata widzianego oczyma wyobraźni. I pomyśleć, że gdyby pod koniec lat 70-tych zabrakło mu odwagi, aby pójść za głosem serca, prawdopodobnie nigdy byśmy o nim nie usłyszeli. Udowodnił tym samym, że na zmianę (nawet radykalną) nigdy nie jest za późno. Później możemy jedynie żałować. Usiądź zatem wygodnie, obejrzyj kolejny odcinek i zastanów się czy zawsze masz wystarczająco dużo odwagi, aby iść za głosem serca.</p>
<blockquote>
<p>We don’t make mistakes. We just have happy accidents. - Bob Ross</p>
</blockquote>
<p>Photo credits: <a href="https://www.pexels.com/photo/landscape-mountains-nature-clouds-1029/" target="_blank" rel="noopener">https://www.pexels.com/photo/landscape-mountains-nature-clouds-1029/</a></p>
</div></article></div></main><footer><div class="paginator"><a class="prev" href="/5-sposobow-na-udana-wspolpraca-z-klientem/">prev</a><a class="next" href="/5-ksiazek-ktore-warto-przeczytac/">next</a></div><div class="copyright"><p>&copy; 2014 - 2019 <a href="https://zdyscyplinowany.pl">zdyscyplinowany.pl</a><br>Powered by <a href="https://hexo.io/" rel="noreferrer" target="_blank">Hexo</a></p></div></footer></div></div><script src="https://cdnjs.cloudflare.com/ajax/libs/barba.js/1.0.0/barba.min.js"></script><script>document.addEventListener('DOMContentLoaded', function() {
    Barba.Pjax.start()
})</script></body></html>