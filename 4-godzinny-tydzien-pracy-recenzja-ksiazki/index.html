<!DOCTYPE html><html><head><meta name="generator" content="Hexo 3.8.0"><meta charset="utf-8"><meta name="X-UA-Compatible" content="IE=edge"><meta name="viewport" content="width=device-width, initial-scale=1"><meta name="robots" content="index, follow"><title>4-godzinny tydzień pracy - recenzja książki • zdyscyplinowany.pl</title><meta name="description" content="4-godzinny tydzień pracy - recenzja książki - Szymon Stępniak"><link rel="icon" href="/favicon.svg"><link rel="stylesheet" href="https://unpkg.com/nanoreset@3.0.1/nanoreset.min.css"><link rel="stylesheet" href="/css/theme.css"><link rel="search" type="application/opensearchdescription+xml" href="/atom.xml" title="zdyscyplinowany.pl"></head><body><div class="wrap" id="barba-wrapper"><header><h1 class="branding"><a href="/" title="zdyscyplinowany.pl">zdyscyplinowany.pl</a></h1><ul class="nav nav-list"><li class="nav-list-item"><a class="nav-list-link no-barba" href="/" target="_self">HOME</a></li><li class="nav-list-item"><a class="nav-list-link no-barba" href="/atom.xml" target="_self">RSS</a></li></ul></header><div class="barba-container"><main class="container"><div class="post"><article class="post-block"><h1 class="post-title">4-godzinny tydzień pracy - recenzja książki</h1><div class="post-info"><a></a>2015-03-22</div><div class="post-content"><p>Do lektury “4-godzinnego tygodnia pracy” podchodziłem z dużym entuzjazmem i zainteresowaniem. Pierwsze pytanie, które chodziło mi po głowie, brzmiało: jak można “pracować” tylko 4 godziny tygodniowo i odnosić sukcesy, podczas gdy nasza “konkurencja” pracuje w tym czasie 40 i więcej godzin? Jest to trudne do wyobrażenia, szczególnie w  kulturze pracy przez 40 godzin tygodniowo aż do osiągnięcia wieku emerytalnego. Jak zatem “zejść” do tytułowych 4 godzin pracy w tygodniu?</p>
<h3 id="Zyc-jak-milioner"><a href="#Zyc-jak-milioner" class="headerlink" title="Żyć jak milioner"></a>Żyć jak milioner</h3><p>Zanim spróbujemy odpowiedzieć na postawione wcześniej pytanie, zwróćmy uwagę na pewien istotny szczegół, który jest jedną z głównych motywacji do podejmowania pracy - chcemy żyć w dostatku. Kto z nas w dzieciństwie nie marzył o tym, aby być kimś bogatym, sławnym i szanowanym przez społeczeństwo? Czy rodzicie nie powtarzali nam, żebyśmy pilnie się uczyli, bo tylko wtedy dostaniemy dobrą pracę i będziemy zarabiać dużo pieniędzy? Dziś jesteśmy dorośli, pracujemy, mamy plany finansowe i ciągle staramy się zadbać o dostatnie życie dla nas samych i naszych najbliższych. Z tyłu głowy pewnie słyszymy echo tamtych słów. Pracujemy, oszczędzamy, chcemy się bogacić. Myślimy o tym, co będzie za X lat, gdy już odłożymy określoną sumę pieniędzy, gdy już będziemy mogli tylko cieszyć się życiem i zapomnieć o pracy. Ile lat wtedy będziemy mieć? 50? 60? Czy 67, o ile żadna pusta głowa nie zadba o to, abyśmy mogli pracować jeszcze dłużej? Czy w wieku 60 lat będziemy mieć tyle samo energii co w wieku 30 lat? Raczej nie. Czy nadal będziemy chcieć tego samego, co w chwili w której rezygnujemy z niektórych przyjemności tu i teraz? Niekoniecznie. Żywimy się chęcią bycia tymi “milionerami”. Kiedyś. Tymczasem Tim Ferris zwraca uwagę na coś piekielnie ważnego - wcale nie chcemy być milionerami. To, czego naprawdę chcemy, to zasmakować życia, które wydaje się dostępne tylko dla ludzi z bardzo zasobnym portfelem. A to, jak się okazuje, jest dostępne dla ludzi takich jak my. “Że co?!” - to była moja pierwsza myśl. Jak ktoś tak po prostu może zniszczyć nasz monolityczny XX-wieczny model pracy - haruj, żeby na starość korzystać z życia na emeryturze? Niestety to przez takie myślenie straciliśmy sprzed oczu to co naprawdę ważne - przeżyć życie z uśmiechem na twarzy i z poczuciem spełnienia, bez konieczności odkładania wielu przyjemności na później. Stanie się to oczywiste, jeśli zrozumiemy, że naszym najcenniejszym kapitałem nie są wcale pieniądze. Co zatem nim jest?</p>
<h3 id="Czas-jako-Twoj-najcenniejszy-kapital"><a href="#Czas-jako-Twoj-najcenniejszy-kapital" class="headerlink" title="Czas jako Twój najcenniejszy kapitał"></a>Czas jako Twój najcenniejszy kapitał</h3><p>Czas. Wszyscy mamy go dokładnie tyle samo w jednej sekundzie. Matka Natura pod tym względem była sprawiedliwa dla nas wszystkich, i tylko od nas zależy jak go wykorzystamy. A on i tak upłynie. W “4-godzinnym tygodniu pracy” Tim Ferris udowadnia, że możliwe jest lepsze wykorzystanie czasu, posiadając wcale nie tak wielką ilość pieniędzy. Ludzi, którzy potrafią maksymalnie “zmonetyzować” swój czas nazywa <strong>“New Rich”</strong> - Bogatymi na Nowy Sposób. I jest w tym wiele sensu. Ferris pokazał m.in. że można <a href="http://fourhourworkweek.com/2007/03/30/how-to-live-like-a-rock-star-or-tango-star-in-buenos-aires/" target="_blank" rel="noopener">wyjechać do Buenos Aires</a>, uczyć się tanga od mistrzów tego tańca, żyć tam jak gwiazda rocka i płacić za to mniej, niż gdyby w tym samym czasie pozostał w swoim miejscu zamieszkania. Brzmi niewiarygodnie, i pewnie długo jeszcze dla nas takie pozostanie. Ciężko porównać życie w USA z życiem w post-komunistycznym kraju Europy Środkowej. Nie musimy jednak od razu myśleć o Argentynie. To o czym warto pomyśleć to <strong>Mini-Emerytura</strong>, którą Ferris proponuje “brać” np. raz do roku. Pomyślmy przez chwilę jak by to było, gdybyśmy mogli pozwolić sobie na 2-miesięczny wyjazd w jakieś fajne miejsce, bez konieczności rezygnowania z pracy (przechodząc na model zdalny w tym czasie). Jeśli dołożymy do tego intensywne wykorzystanie wszystkich możliwych atrakcji danego miejsca to okaże się, że nie ma sensu czekać do tej tzw. “prawdziwej” emerytury, żeby korzystać z życia. Naszym celem powinno być stworzenie takiego systemu generowania dochodu, abyśmy mogli sobie pozwolić na taki wyjazd w każdej niemal chwili. Wiem, nadal brzmi jak bajka…</p>
<h3 id="Zaprojektuj-wlasny-Styl-Zycia"><a href="#Zaprojektuj-wlasny-Styl-Zycia" class="headerlink" title="Zaprojektuj własny Styl Życia"></a>Zaprojektuj własny Styl Życia</h3><p>Ale bajki są nie tylko dla dzieci. Pamiętaj, że to tylko Ty, nikt inny, jesteś odpowiedzialny za własne życie. Masz dość swojej nudnej, kiepsko płatnej pracy, która wysysa z Ciebie resztki sił życiowych? Zmień ją! Jeśli nie możesz rzucić jej z dnia na dzień, zastanów się co musisz zrobić, żeby na ten komfort sobie pozwolić. I zacznij to robić. Czy to przyjdzie łatwo? Bynajmniej. Ale pamiętaj ot tym, o czym już wspominałem wcześniej - masz tyle samo czasu co inni, a on i tak upłynie. Jeśli potrzebujesz trzech lat na zdobycie nowych kompetencji, które pozwolą Ci otworzyć własny biznes - nie trać ani chwili więcej. Jeśli będziesz zwlekać to obudzisz się za 3 lata i będziesz jedynie żałować, że nie zacząłeś działać wcześniej. Pieniądze nie powinny być dla nas celem samym w sobie. Są ważnym środkiem otwierającym przed nami coraz większe możliwości. To co powinno dla nas mieć największe znaczenie, to czas. I dążenie do tego, aby spędzać go najlepiej jak tylko potrafimy, z korzyścią dla nas samych i ludzi, na których nam zależy. Czy “4-godzinny tydzień pracy” może nam w tym pomóc? Myślę, że tak. Książkę tę traktuję jako swoisty przewodnik i punkt odniesienia. Nie wiem, czy kiedykolwiek uda mi się osiągnąć wszystkie cele i zostać członkiem klubu “New Rich”, ale uważam, że jest to gra warta świeczki. Książki takie jak ta stanowią ciekawy punkt kontrolny - po ich lekturze zaczynamy się zastanawiać, czy naszą uwagę poświęcamy właściwym ludziom i działaniom. Czy zgodnie z Zasadą Pareto zajmujemy się tymi 20%, które generują 80% “zysku”. Zastanów się, czym dla Ciebie jest ów “zysk” i kontynuuj jego generowanie.</p>
<h3 id="Podsumowanie"><a href="#Podsumowanie" class="headerlink" title="Podsumowanie"></a>Podsumowanie</h3><p>Jeśli jeszcze nie czytałeś “4-godzinnego tygodnia pracy” to nie zastanawiaj się ani chwili dłużej i sięgnij po tę książkę. Znajdziesz w niej znacznie więcej niż to, co krótko tutaj opisałem. Sporo rzeczy specjalnie przemilczałem, żeby nie psuć Ci frajdy z odkrywania wielu wydawałoby się prozaicznych spraw na nowo. A może już ją czytałeś i masz inne zdanie na jej temat? Daj znać w komentarzach pod tym wpisem. Trzymam kciuki i wierzę, że wspólnie dołączymy do klubu “New Rich”, prędzej czy później :)</p>
</div></article></div></main><footer><div class="paginator"><a class="prev" href="/sila-feedbacku/">prev</a><a class="next" href="/moj-ostatni-dzien-pracy-audycja/">next</a></div><div class="copyright"><p>&copy; 2014 - 2019 <a href="https://zdyscyplinowany.pl">zdyscyplinowany.pl</a><br>Powered by <a href="https://hexo.io/" rel="noreferrer" target="_blank">Hexo</a></p></div></footer></div></div><script src="https://cdnjs.cloudflare.com/ajax/libs/barba.js/1.0.0/barba.min.js"></script><script>document.addEventListener('DOMContentLoaded', function() {
    Barba.Pjax.start()
})</script></body></html>