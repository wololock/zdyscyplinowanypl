<!DOCTYPE html><html><head><meta name="generator" content="Hexo 3.8.0"><meta charset="utf-8"><meta name="X-UA-Compatible" content="IE=edge"><meta name="viewport" content="width=device-width, initial-scale=1"><meta name="robots" content="index, follow"><title>Przedsiębiorczość w trzech wymiarach • zdyscyplinowany.pl</title><meta name="description" content="Przedsiębiorczość w trzech wymiarach - Szymon Stępniak"><link rel="icon" href="/favicon.svg"><link rel="stylesheet" href="https://unpkg.com/nanoreset@3.0.1/nanoreset.min.css"><link rel="stylesheet" href="/css/theme.css"><link rel="search" type="application/opensearchdescription+xml" href="/atom.xml" title="zdyscyplinowany.pl"></head><body><div class="wrap" id="barba-wrapper"><header><h1 class="branding"><a href="/" title="zdyscyplinowany.pl">zdyscyplinowany.pl</a></h1><ul class="nav nav-list"><li class="nav-list-item"><a class="nav-list-link no-barba" href="/" target="_self">HOME</a></li><li class="nav-list-item"><a class="nav-list-link no-barba" href="/atom.xml" target="_self">RSS</a></li></ul></header><div class="barba-container"><main class="container"><div class="post"><article class="post-block"><h1 class="post-title">Przedsiębiorczość w trzech wymiarach</h1><div class="post-info"><a></a>2014-10-28</div><div class="post-content"><p>Dzisiejszy wpis powstał w dużym stopniu na fali <a href="http://zdyscyplinowany.pl/dolacz-klubu-mlodych-przedsiebiorcow-it/" title="Dołącz do klubu młodych przedsiębiorców IT">wczorajszej notatki</a>. Tytuł może być mylący, dlatego wyjaśnię, że nie chodzi tutaj o wirtualny świat 3D, ale próbę zdefiniowania w odrobinę inny sposób czym przedsiębiorczość jest dla mnie i czym według mnie charakteryzuje się osoba przedsiębiorcza.  Zapraszam do lektury, obiecuję, że nie pożałujesz. Moją własną definicję przedsiębiorczości sformułowałbym tak:</p>
<blockquote>
<p>Osoba przedsiębiorcza to taka osoba, która potrafi dotrzeć do optymalnego punktu w przestrzeni trójwymiarowej, wyznaczonej przez: - spełnienie zawodowe, - spełnienie finansowe, - równowagę.</p>
</blockquote>
<p>Jak odczytywać punkty w tej przestrzeni? <strong>Współrzędna X: spełnienie zawodowe</strong> Jedno słowo - satysfakcja. Czy to co robisz sprawia Ci radość? Daje poczucie spełnienia? Czy masz wrażenie, że to co robisz jest pożyteczne? A może wręcz odwrotnie - na myśl o swojej pracy dostajesz odruchów wymiotnych? Czujesz się wypalony? Masz wrażenie, że Twoje wysiłki idą na marne i nic nie zmieniają? <strong>Współrzędna Y: spełnienie finansowe</strong> Sprawa jest bardzo prosta - czy w zamian za wysiłek i czas jaki inwestujesz w wykonywaną pracę otrzymujesz wynagrodzenie spełniające Twoje oczekiwania? Liczyć je możemy w ujęciu godzinowym, miesięczny czy nawet rocznym. <strong>Współrzędna Z: równowaga</strong> W życiu niezbędna jest równowaga, o tym wszyscy wiemy doskonale. Czy Twoja aktualna pozycja zawodowa pozwala Ci w pełni kontrolować dostępny czas? Czy znajdujesz go dla swojej rodziny, na rozwijanie hobby, utrzymywanie fizycznego kontaktu z przyjaciółmi? Czy potrafisz “wyłączyć” się z trybu “workera” czy też może mimo np. weekendu w Twojej głowie ciągle przewracają się myśli wcale nie związane z odpoczynkiem i czerpaniem przyjemności?</p>
<h3 id="“Ja”-w-przestrzeni-trojwymiarowej"><a href="#“Ja”-w-przestrzeni-trojwymiarowej" class="headerlink" title="“Ja” w przestrzeni trójwymiarowej"></a>“Ja” w przestrzeni trójwymiarowej</h3><p>Teraz zamknij oczy, wyobraź sobie tę przestrzeń, nanieś współrzędne, zamiast tekstowych etykiet wyobraź sobie w ich miejscu obrazki jednoznacznie kojarzące Ci się z satysfakcją z pracy, wynagrodzeniem oraz równowagą. Widzisz to? Dobrze. Teraz wyobraź sobie mały czerwony punkt. To Ty. Gdzie umiejscowiłbyś go? Rozumiesz doskonale jakie możliwe scenariusze kryją się w zależności od współrzędnych obserwowanego punktu. Możliwe jest na przykład, że ktoś będzie zadowolony ze swojej sytuacji finansowej. Ale co jeśli dzieje się to kosztem spełnienia zawodowego i równowagi? Łatwo wyobrazić sobie, że ktoś taki pracuje po 12-15h dziennie, w weekendy jeśli nie pracuje to myśli związane z pracą nie opuszczają jego głowy. Do tego wcale nie musi się czuć spełniony, bo praca którą wykonuje może być nikomu niepotrzebna. Można również przesadzić w drugą stronę - skupić się wyłącznie na równowadze. W tym przypadku mamy wrażenie, że nasze życie jest poukładane. Pracujemy od 8:00 do 16:00, efekty są jakie są. O spełnieniu ciężko mówić, ponieważ chyba to co robimy nie do końca nas interesuje. No i trudno się spodziewać, żebyśmy zarabiali jakieś sensowne pieniądze z takim podejściem. Kluczem do sukcesu i wyznacznikiem <strong>osobistej</strong> przedsiębiorczości jest utrzymywanie naszego punktu jak najdalej od początku układu współrzędnych. Osoba przedsiębiorcza spełnia się zawodowo, ma satysfakcję z pracy, którą wykonuje. Za tę pracę otrzymuje wynagrodzenie, które stanowi dodatkową zewnętrzną motywację do działania. I po trzecie - nie pozwala, aby praca zakłócała porządek w pozostałych sferach życia. Taką osobę z całą pewnością możemy nazwać przedsiębiorczą. Mówiąc kolokwialnie - “ogarnia” najtrudniejsze przedsiębiorstwo, jakim jesteśmy my sami. Przestrzeń, o której tutaj wspominam, będzie mieć inny rozmiar u każdego z nas. Czasem ograniczeniem może być nasz pracodawca, czasem, a nawet często tym ograniczeniem możemy być my sami. Rozwijajmy nasze kompetencje, eksperymentujmy, podejmujmy ciekawe inicjatywy i wyzwania, a przede wszystkim - cieszmy się życiem. Bądźmy przedsiębiorczy, a wówczas wszystko na co pracujemy wróci do nas w podwójnej ilości. (Photo credits: <a href="http://www.flickr.com/photos/alpha_auer/5068482201" target="_blank" rel="noopener">link</a>)</p>
</div></article></div></main><footer><div class="paginator"><a class="prev" href="/motywacja-do-dzialania-jak-przywrocic/">prev</a><a class="next" href="/dolacz-klubu-mlodych-przedsiebiorcow-it/">next</a></div><div class="copyright"><p>&copy; 2014 - 2019 <a href="https://zdyscyplinowany.pl">zdyscyplinowany.pl</a><br>Powered by <a href="https://hexo.io/" rel="noreferrer" target="_blank">Hexo</a></p></div></footer></div></div><script src="https://cdnjs.cloudflare.com/ajax/libs/barba.js/1.0.0/barba.min.js"></script><script>document.addEventListener('DOMContentLoaded', function() {
    Barba.Pjax.start()
})</script></body></html>