---
title: 5 użytecznych wtyczek do WordPressa
tags:
  - backup
  - disqus
  - dropbox
  - feedburner
  - plugin
  - seo
  - wordpress
  - wtyczki
url: 655.html
id: 655
categories:
  - Topowe piątki
date: 2016-01-29 06:20:49
---

W dzisiejszym odcinku _Topowych Piątek_ chciałbym przedstawić Ci pięć użytecznych wtyczek do WordPressa, z których sam korzystam na tym blogu. Jeśli również korzystasz z WordPressa, to ten wpis może okazać się dla Ciebie całkiem użyteczny. Zainteresowany? No to startujemy!

### 1\. UpdraftPlus Backup and Restoration

Kopie zapasowe ponoć robią ci, których bolesna utrata danych zdążyła już dotknąć. Bądź mądry przed szkodą i zadbaj automatyczną kopię zapasową Twojego bloga. Plugin UpdraftPlus Backup and Restoration oferuje backup całej bazy danych oraz wszystkich plików, które zostały wgrane na serwer. W tej chwili korzystam z następujących ustawień: kopia bazy danych wykonywana jest codziennie i przechowywanych jest 14 ostatnich kopii, zaś pliki z serwera archiwizowane są co tydzień i trzymam 4 ostatnie kopie. Wszystko zapisywane jest na moim [Dropboxie](https://dropbox.com), o nic nie muszę się martwić i w razie awarii serwera cały kontent może zostać przywrócony za pomocą kilku kliknięć. Wtyczka zdecydowanie z kategorii "must have". Link: [https://wordpress.org/plugins/updraftplus/](https://wordpress.org/plugins/updraftplus/)

### 2\. W3 Total Cache

Na drugim miejscu wtyczka, która znacząco poprawia wydajność Twojego bloga. Dzięki W3 Total Cache nie tylko strony Twojego bloga wczytują się szybciej, ale również czytelnicy nie muszą za każdym razem pobierać plików, które mogą zostać zapisane w pamięci przeglądarki. Docenią to z pewnością użytkownicy urządzeń mobilnych, dla których każdy pobrany po 3G kilobajt ma znaczenie. Link: [https://wordpress.org/plugins/w3-total-cache/](https://wordpress.org/plugins/w3-total-cache/)

### 3\. Disqus Comment System

Wtyczka zmieniająca domyślny system komentarzy na zintegrowany z serwisem [Disqus](https://disqus.com/). Dzięki tej niewielkiej zmianie, Twój blog staje się częścią wielkiej sieci społecznościowej, skupiającej miliony użytkowników i setki tysięcy blogów. Nie ograniczaj zasięgu dyskusji i komentarzy wyłącznie do własnego bloga - pozwól im żyć również poza nim, a zobaczysz ilu nowych czytelników możesz w ten sposób pozyskać. Link: [https://wordpress.org/plugins/disqus-comment-system/](https://wordpress.org/plugins/disqus-comment-system/)

### 4\. Yoast SEO

Yoast SEO to bardzo przydatne narzędzie w optymalizacji treści pod kątem wyszukiwarek internetowych. Z pewnością zależy Ci, aby teksty, które publikujesz na swoim blogu trafiały do jak największej grupy odbiorców. Yoast SEO przeprowadzi analizę Twoich wpisów pod kątem "SEO-friendly" i podpowie Ci, co należałoby zmienić, aby Twój wpis był lepiej potraktowany przez wyszukiwarki internetowe. Link: [https://wordpress.org/plugins/wordpress-seo/](https://wordpress.org/plugins/wordpress-seo/)

### 5\. FD Feedburner Plugin

I na samym końcu - wtyczka użyteczna dla osób śledzących poziom subskrypcji swojego bloga. FD Feedburner Plugin zmienia standardowy feed RSS na zintegrowany z serwisem Feedburner, za pomocą którego możesz zbierać statystyki popularności subskrypcji swojego kanału RSS. Niby mała rzecz, a jednak może okazać się całkiem użyteczna. Link: [https://wordpress.org/plugins/feedburner-plugin/](https://wordpress.org/plugins/feedburner-plugin/) Na tym kończy się dzisiejszy wpis. Mam nadzieję, że któraś ze wspomnianych wtyczek okaże się przydatna również dla Ciebie. Jeśli znasz inne wtyczki warte uwagi - podziel się tą informacją z innymi :) Photo credits: [https://www.flickr.com/photos/zergev/8431472940/](https://www.flickr.com/photos/zergev/8431472940/)